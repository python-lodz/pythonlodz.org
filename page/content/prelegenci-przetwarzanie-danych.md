+++
title = "Informacja o przetwarzaniu danych osobowych prelegenta spotkań Python Łódź"
description = ""
tags = ["regulaminy"]
date = 2025-01-01
[ author ]
  name = "Grzegorz Kocjan"
+++

## Informacja o przetwarzaniu danych osobowych prelegenta spotkań Python Łódź

### I. Wprowadzenie
1. W związku z wypełnieniem przez Ciebie formularza zgłoszeniowego prelekcji na spotkanie z cyklu **Python Łódź** informujemy o zasadach przetwarzania Twoich danych osobowych.

### II. Administrator Danych i Kontakt
1. Administratorem danych osobowych prelegentów, w rozumieniu Rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. (dalej: „**RODO**”), jest **Grzegorz Kocjan Software**, ul. Ks. Biskupa Wincentego Tymienieckiego 16AB/10, 90-365 Łódź, NIP 6612197072, REGON 260600112 (dalej „Organizator”).
2. Możesz skontaktować się z nami za pośrednictwem:
   - adresu e-mail: \_\_\_\_\_;
   - listownie: ul. Ks. Biskupa Wincentego Tymienieckiego 16AB/10, 90-365 Łódź.

### III. Informacja o Zgodach
1. W związku z zadeklarowaniem chęci wzięcia udziału w spotkaniu z cyklu **Python Łódź** jako prelegent, wyrażasz zgodę na:
   - przetwarzanie Twoich danych osobowych podanych w zgłoszeniu prelekcji na potrzeby organizacji spotkania oraz w celach informacyjnych, reklamowych, promocyjnych i marketingowych wydarzenia;
   - wykorzystanie przedstawionej przez Ciebie prezentacji oraz jej fragmentów w materiałach promocyjnych związanych z cyklem spotkań **Python Łódź**, w tym na stronie internetowej i w mediach społecznościowych Organizatora;
   - nieodpłatne utrwalanie i wykorzystanie Twojego wizerunku w celach: informacyjnych, promocyjnych i marketingowych cyklu spotkań **Python Łódź** (zgoda wizerunkowa).
2. Zgoda wizerunkowa obejmuje wszelkie formy publikacji wizerunku, w tym:
   - rozpowszechnianie w sieci Internet, w szczególności zamieszczanie na stronie [https://pythonlodz.org/](https://pythonlodz.org/) oraz na kontach społecznościowych związanych z cyklem spotkań **Python Łódź** (np. w serwisach Facebook, YouTube);
   - zamieszczenie w materiałach promocyjnych lub informacyjnych (np. ulotki, plakaty, broszury).
3. Wyrażenie wyżej wymienionych zgód jest dobrowolne. Zgody możesz odwołać w dowolnym momencie, jednak nie będzie to miało wpływu na zgodność z prawem przetwarzania, którego dokonano na podstawie zgody przed jej wycofaniem.

### IV. Cele Przetwarzania
1. Dane osobowe podane w formularzu zgłoszeniowym, takie jak imię, nazwisko, adres e-mail czy numer telefonu, będą przetwarzane jedynie w następujących celach:
   - organizacja spotkania z cyklu **Python Łódź**, w tym kontakt z prelegentami;
   - publikacja informacji o prelegentach w materiałach promocyjnych i informacyjnych dotyczących wydarzenia.

### V. Podstawa Prawna Przetwarzania
1. Podstawą prawną przetwarzania Twoich danych osobowych jest art. 6 ust. 1 lit. a RODO – zgoda na przetwarzanie danych osobowych w celu uczestnictwa w spotkaniu jako prelegent oraz na działania promocyjne związane z wydarzeniem.

### VI. Prawa Związane z Przetwarzaniem Danych Osobowych
1. W związku z przetwarzaniem Twoich danych osobowych przysługuje Ci prawo dostępu, sprostowania, ograniczenia, usunięcia, przenoszenia danych osobowych lub ograniczenia ich przetwarzania, a także prawo do wniesienia sprzeciwu wobec przetwarzania.
2. Przysługuje Ci również prawo do wniesienia skargi do organu nadzorczego w sposób i trybie określonym w przepisach RODO. Organem nadzorczym w Polsce jest Prezes Urzędu Ochrony Danych Osobowych.

### VII. Odbiorcy Danych Osobowych
1. Twoje dane osobowe mogą zostać udostępnione:
   - podmiotom współpracującym z Organizatorem spotkań, w tym firmom świadczącym usługi techniczne, informatyczne i marketingowe;
   - uczestnikom wydarzenia oraz publiczności, jeżeli prelegent wyrazi zgodę na udostępnienie swoich danych w materiałach promocyjnych.

### VIII. Informacja o Zautomatyzowanym Podejmowaniu Decyzji
1. W procesie przetwarzania danych osobowych nie dochodzi do zautomatyzowanego podejmowania decyzji, w tym do profilowania.

### IX. Pliki Cookies
1. Informujemy również, że podczas korzystania z formularza zgłoszeniowego na naszej stronie internetowej mogą być wykorzystywane pliki cookies w celu zapewnienia prawidłowego działania strony oraz analizy ruchu.
2. Szczegółowe informacje na temat plików cookies i zasad ich wykorzystywania znajdują się w naszej Polityce Cookies, dostępnej pod adresem: [https://pythonlodz.org/polityka-cookies](https://pythonlodz.org/polityka-cookies).

### X. Okres Przetwarzania Danych Osobowych
1. Twoje dane osobowe nie będą przechowywane dłużej, niż jest to konieczne dla celu, dla którego zostały zebrane, oraz w czasie określonym przepisami prawa.

### XI. Dobrowolność Podania Danych Osobowych
1. Podanie danych osobowych jest dobrowolne, ale niezbędne do uczestnictwa w spotkaniu jako prelegent.
2. Jeżeli dane osobowe nie zostaną przez Ciebie podane, uniemożliwi to Twój udział w wydarzeniu jako prelegent.
